---
title: "Training De Informele Leider"
format: html
theme: lux
editor: visual
---

------------------------------------------------------------------------

## Eerste inzichten

![](storing.png)

#### Leiderschap gaat over:

-   Visie

-   Grenzen

-   Belangen

-   Verlangens

-   Behoeftes

Mijn leerpunten hebben te maken met het kunnen verwoorden van mijn grenzen (voor mezelf en naar anderen) en de kern en bron ontdekken van mijn verlangens en behoeftes.

::: {style="display: flex; flex-wrap: wrap"}
::: {style="column-width: 200px;"}
#### Verlangen

> Ik wil spelen
>
> Zoals toen ik kind was
>
> Met anderen
>
> Zo leren, proberen
>
> In verbinding zijn
>
> Niemand kwijtraken
>
> We letten op elkaar
>
> En passen het spel aan
>
> Zodat iedereen mee kan doen
>
> We zijn trots op hoe we spelen
>
> En samen bouwen
:::

::: {style="margin-top: 50px;"}
![](jip.jpeg)
:::
:::

#### Inspiratie

-   Leuke oefeningen

    -   Wat kan je over een onbekende vertellen?

    -   Omgekeerde stoelendans; de koning in zijn koninkrijk

    -   Het gesprek met de innerlijke persoon die tot nu toe leidend was en een gesprek met de persoon die je ook aandacht wilt geven

-   De tafel

    ![](tafel.png)

## Experimenten

Wat zou ik kunnen doen om daadwerkelijk weer te gaan spelen?

-   Wat zou een kleine stap zijn die ik 1x per dag zou kunnen doen?

-   Wat zou een grotere stap zijn die ik 1x per week zou kunnen doen?

-   Wat zou een groot experiment zijn?

-   Welke beloning geef ik mezelf voor het doen van de stap?

#### Vertraging

Een belangrijk instrument dat ik heb meegekregen uit de training was de vertraging. Op heel veel momenten werd ik bewust dat ik mijn hoofd even uit moest zetten. Ik zat dan in stilte te kijken en te luisteren, zonder enige behoefte om ergens op te gaan acteren. Altijd kwam er dan op magische wijze op exact het juiste moment een inzicht of idee langs waarmee ik verder kon.

![](gandalf.jpg)

Ik merk dat ik dit instrument bijna dagelijks bewust gebruik. En dat het altijd werkt, wat op zichzelf een beloning is.

#### Verlangens en behoeftes

Toen ik weer aan het werk ging, wilde ik heel graag met mijn collega's delen wat ik tijdens de eerste trainingsessie's allemaal heb beleefd. Ik heb daarom een uitnodiging naar iedereen geschreven.

![](brief.png)

Een aantal collega's heeft op de uitnodiging gereageerd. Tijdens de gesprekken hebben we vooral gesproken over verlangens en behoeftes. Met sommigen kon ik dieper gaan en zelfs praten over wonden uit het verleden, moeilijke familiesystemen, etc. Wat ik merkte, was dat iedereen vergelijkbare verlangens en behoeftes had, maar deze om één of andere reden niet uitsprak in het team.

Ik merk dat de gesprekken mij heel erg helpen, maar dat ook bij mijn collega's een verlangen is naar echte verbinding. Hier wil ik mee aan de slag en er op letten dat ik iedere week een stukje aan mijn relatie met collega's ga werken.

#### Grenzen

![](brene.png){width="800"}

Tot nu toe ben ik nog niet bezig geweest met het verkennen en bewaken van grenzen. Voorlopig was er geen echte gelegenheid (we hebben ook twee weken vakantie gehad). Het is wel een belangrijk thema voor mij. Er is tenminste één collega waar ik direct mee samenwerk en wiens manier van handelen regelmatig botst met mijn grenzen.

In mijn relatie heb ik ook af en toe het gevoel dat ik mijn grenzen niet goed genoeg heb bewaakt en aangegeven. Dat levert stress op en put me uit. Het is dus een belangrijk onderwerp waar ik mee aan de gang wil.

#### Het gesprek

De collega die ik heb uitgekozen, zit qua visie heel erg op mijn golflengte. We kunnen ons alletwee heel erg enthousiast verliezen in ons vakgebied. Zij is net als ik iemand die er op uit gaat om mensen te ontmoeten, inspiratie op te halen en nieuwe dingen te leren.

Wat ik in haar bewonder, is de altijd aanwezige authenticiteit, haar gevoel voor zuiverheid en empathisch vermogen. Het definiëert wie ze is en hoe ze in alles handelt. Ze weet dat ze hierdoor kwetsbaar is en dat er soms misbruik van gemaakt kan worden. Met de tijd heeft ze geleerd minder naïef te zijn en niet iedereen zo maar meer te vertrouwen. In een eerste kennismaking, zal ze iemand altijd positief benaderen. Mensen die haar vertrouwen beschadigen, zal ze daarna voorzichtiger behandelen. Maar ik heb haar nog nooit op cynisme kunnen betrappen.

Ze heeft voor zichzelf duidelijke waarden en normen geformuleerd en leeft ze met volle overtuiging. Als iemand haar grenzen overschrijdt, zal ze diegene erop aanspreken. Want haar normen en waarden zijn in zichzelf moreel goed. Ze behoeven geen persoonlijke validatie.

Ze komt uit een gezin met veel kinderen en een dominante vader. Op de boerderij waar ze opgroeide, voelde ze zich soms geïsoleerd. Echter het zorgde er wel voor dat ze heeft geleerd zaken op te lossen met de mensen die er op dat ogenblik zijn. Soms voelde ze zich in het moment niet gehoord, maar vaak merkte ze later dat er wel degelijk geluisterd werd. Dit verklaart wellicht het enorme geduld dat ze vaak toont en dat ze met (bijna) iedereen een goede werkrelatie kan opbouwen.

Wat ik van haar leer:

-   is dat je juist sterk kunt zijn door je kwetsbaarheid te tonen

-   je bewust moet zijn van je persoonlijke grenzen en de moed moet hebben om ervoor te gaan staan

-   je energie met beleid te alloceren en soms gewoon geduldig af te wachten
